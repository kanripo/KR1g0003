# -*- mode: mandoku-view; -*-
#+TITLE: 經典釋文
#+DATE: 2015-09-10 22:51:00.296102
#+PROPERTY: ID KR1g0003
#+PROPERTY: BASEEDITION SBCK    
#+PROPERTY: WITNESS SBCK
#+PROPERTY: JUAN 1
#+PROPERTY: FILE SB01n0024-001經典釋文-卷第一.
<pb:KR1g0003_SBCK_001-1a>¶
經典釋文卷第一　序録¶
　唐國子博士兼太子中允贈齊州刺史吳縣開國男陸德明撰¶
　　　　序¶
夫書音之作作者多矣前儒撰著光乎篇籍¶
其來旣久誠無閒然但降聖巳還不免偏尚¶
質文詳畧互有不同漢魏迄今遺文可見或¶
專出己意或祖述舊音各師成心製作如面¶
加以楚夏聲異南北語殊是非信其所聞輕¶
重因其所習後學鑚仰䍐逢指要夫筌蹄所¶
&KR0009;唯在文言差若毫釐謬便千里夫子有言¶
必也正名乎名不正則言不順言不順則事¶
<pb:KR1g0003_SBCK_001-1b>¶
不成故君子名之必可言也言之必可行也斯¶
富哉言乎大矣盛矣無得而稱矣然人稟¶
二儀之淳和含五行之秀氣雖復挺生天縱¶
必資學以知道故唐堯師於許由周文學於¶
虢叔上聖且猶有學而況其餘乎至於處鮑¶
居蘭翫所先入染絲斲梓功在初變器成采¶
定難復改移一薫一蕕十年有臭豈可易哉¶
豈可易哉余少愛墳典留意藝文雖志懷物¶
外而情存著述粤以癸卯之歳承乏上庠循¶
省舊音苦其太簡況微言久絶大義愈乖攻¶
乎異端競生穿鑿不在其位不謀其政旣職¶
<pb:KR1g0003_SBCK_001-2a>¶
司其憂寧可視成而巳遂因暇景救其不逮¶
研精六籍采摭九流捜訪異同校之蒼雅輒¶
撰集五典孝經論語及老莊爾雅等音合爲¶
三袟三十卷號曰經典釋文古今竝録括其¶
樞要經注畢詳訓義兼辯質而不野繁而非¶
蕪示傳一家之學用貽後嗣令奉以周旋不¶
敢墜失與我同志亦無隱焉但代匠指南固¶
取誚於博識旣述而不作言其所用復何傷¶
乎云爾¶
　　　　條例¶
先儒舊音多不音注然注旣釋經經由注顯¶
<pb:KR1g0003_SBCK_001-2b>¶
若讀注不曉則經義難明混而音之㝷討未¶
易今以墨書經本朱字辯注用相分別使較¶
然可求舊音皆録經文全句徒煩翰墨今則¶
各標篇章於上摘字爲音慮有相亂方復其¶
録唯孝經童蒙始學老子衆本多乖是以二¶
書特紀全句五經人所常習理有大宗義行¶
於世無煩覼縷至於莊老讀學者稀故于此¶
書微爲詳悉又爾雅之作本釋五經旣解者¶
不同故亦畧存其異文字音訓今古不同前¶
儒作音多不依注注者自讀亦未兼通今之¶
所撰微加斟酌若典籍常用會理合時便即¶
<pb:KR1g0003_SBCK_001-3a>¶
遵承標之於首其音堪互用義可竝行或字¶
有多音衆家別讀苟有所取靡不畢書各題¶
氏姓以相甄識義乖於經亦不悉記其或音一¶
音者蓋出於淺近示傳聞見覽者察其哀¶
焉然古人音書止爲譬況之&KR0003;孫炎始爲反¶
語魏朝以降漸繁世變人移音訛字替如徐¶
仙民反易爲神石郭景純反餤爲羽鹽劉昌¶
宗用承音乗許叔重讀皿爲猛若斯之儔今¶
亦存之音内旣不敢遺舊且欲俟之來哲書¶
音之用本示童蒙前儒或用假借字爲音更¶
令學者疑昧余今所撰務從易識援引衆訓¶
<pb:KR1g0003_SBCK_001-3b>¶
讀者但取其意義亦不全寫舊文與籍之文¶
雖夫子刪定子思讀詩師資巳別而況其餘¶
乎鄭康成云其始書之也倉卒無其字或以¶
音類比方假借爲之趣於近之而巳受之者¶
非一邦之人人用其郷同言異字同字異言¶
於玆遂生矣戰國交爭儒術用息秦皇滅學¶
加以坑焚先聖之風埽地盡矣漢興改秦之¶
弊廣收篇籍孝武之後經術大隆然承秦焚¶
書口相傳授一經之學數家競爽章句旣異¶
蹖駮非一後漢黨人旣誅儒者多坐流廢後¶
遂私行金貨定蘭臺漆書經字以合其私文¶
<pb:KR1g0003_SBCK_001-4a>¶
靈帝乃詔諸儒正定五經於石碑之上爲古¶
文&KR0144;&KR0032;三體書法以相參檢樹之學門使天¶
下取則未盈一紀尋復廢焉班固云後世經¶
傳旣巳乖離傳學者又不思多聞闕疑之義¶
而務碎義逃難便詞巧&KR0003;安其所習毁所不¶
見終以自弊此學者之大患也誠哉是言余¶
旣撰音須定紕謬若兩本俱用二理兼通今¶
竝出之以明同異其涇渭相亂朱紫可分亦¶
悉書之隨加刊正復有他經別本詞反義乖¶
而又存之者示博異聞耳經藉文字相承巳¶
久至如恱字作&KR0003;閑字爲閒智但作知汝止¶
<pb:KR1g0003_SBCK_001-4b>¶
爲女若此之類今竝依舊音之然音書之體¶
本在假借或經中過多或尋文易了則翻音¶
正字以辯借音各於經内求之自然可見其¶
兩音之者恐人惑故也尚書之字本爲隷古¶
旣是隷寫古文則不全爲古字今宋齊舊本¶
及徐李等音所有古字蓋亦無幾穿鑿之徒¶
務欲立異依傍字部改變經文疑惑後生不¶
可承用今皆依舊爲音其字有別體則見之¶
音内然亦兼采&KR0003;文字詁以示同異者也春¶
秋人名字氏族及地名或前後互出或經傳¶
更見如此之類不可具舉若國異名同及假¶
<pb:KR1g0003_SBCK_001-5a>¶
借之字兼相去遼逺不容踈略皆斟酌折衷¶
務使得冝爾雅本釋墳典字讀須逐五經而¶
近代學徒好生異見改音易字皆采雜書唯¶
止信其所聞不復考其本末且六文八體各¶
有其義形聲會意寧拘一揆豈必飛禽即¶
須安鳥水族便應著魚蟲屬要作虫旁草¶
類皆從兩屮如此之類實不可依今竝校量不¶
從流俗方言差別固自不同河北江南最爲¶
鉅異或失在浮淸或滯於沈濁今之去取兾¶
祛玆弊亦恐還是鷇音更成無辯夫質有精¶
麤謂之好惡(竝如/字)心有愛憎稱爲好惡(上呼報反/下烏路反)¶
<pb:KR1g0003_SBCK_001-5b>¶
當體即云名譽(音/預)論情則曰毁譽(音/餘)及夫自¶
敗(蒲邁/反)敗他(蒲敗/反)之殊自壞(呼怪/反)壞撤(音/怪)之¶
異此等或近代始分或古巳爲別相仍積¶
習有自來矣余承師&KR0003;皆辯析之比人言¶
者多爲一例如而靡異邪(不定/之詞)也(助句/之詞)弗殊莫¶
辯復(扶又/反重)復(音服/反也)寧論過(古禾反/經過)過(古臥反/超過)又以¶
登升共爲一韻攻公分作兩音如此之儔恐¶
非爲得將來君子幸留心焉五經字體乖替¶
者多至如黿鼉從&KR0027;亂辭從舌席下爲帶惡¶
上安西析旁著片離邊作禹直是字譌不¶
亂餘讀如寵(丑隴/反)字爲寵(力孔/反)錫(思歷/反)字爲錫¶
<pb:KR1g0003_SBCK_001-6a>¶
(音/腸)用攴(普&KR0114;反字/林普角反)代文(武云/反)將无(音/無)混无(音/旣)其■¶
之流便成兩失又來旁作力俗以爲約勑字¶
&KR0003;文以爲勞倈之字水旁作曷俗以爲飢渴¶
字字書以爲水竭之字如此之類改便驚俗¶
止不可不知耳¶
　　　　次第¶
五經六籍聖人設敎訓誘機要寧有短長然¶
時有澆淳隨病投藥不相&KR0403;襲豈無先後所¶
以次第互有不同如禮記經解之&KR0003;以詩爲¶
首七略藝文志所記用易居前阮孝緒七録¶
亦同此次而王儉七志孝經爲初原其後前¶
<pb:KR1g0003_SBCK_001-6b>¶
義各有旨今欲以著述早晩經義揔別以成¶
次第出之如左¶
　　　　周易¶
雖文起周代而卦肈伏犧旣處名敎之初¶
故易爲七經之首周禮有三易連山久亡歸¶
藏不行於世故不詳録¶
　　　　古文尚書¶
旣起五帝之末理後三皇之經故次於易伏¶
生所誦是曰今文闕謬處多故不別記馬鄭¶
所有同異今亦附之音後¶
　　　　毛詩¶
<pb:KR1g0003_SBCK_001-7a>¶
旣起周文又兼商頌故在堯舜之後次於易¶
書詩雖有四家齊魯韓世所不用今亦¶
不取¶
　　　　三禮¶
周儀二禮竝周公所制冝次文王禮記雖有¶
戴聖所録然忘名巳久又記二禮闕遺¶
相從次於詩下三禮次第周爲本儀爲末先¶
後可見然古有樂經謂之六籍滅亡旣久今¶
亦闕焉¶
　　　　春秋¶
旣是孔子所作理當後於周公故次於禮左¶
<pb:KR1g0003_SBCK_001-7b>¶
丘明受經於仲尼公羊髙受之於子夏榖¶
梁赤乃後代傳聞三傳次第自顯¶
　　　　孝經¶
雖與春秋俱是夫子述作然春秋周公垂訓¶
史書舊章孝經專是夫子之意故冝在春¶
秋之後七志以孝經居易之首今所不同¶
　　　　論語¶
此是門徒所記故次孝經藝文志及七録以¶
論語在孝經前今不同此次¶
　　　　老子¶
雖人不在末而衆家皆以爲子書在經典之¶
<pb:KR1g0003_SBCK_001-8a>¶
後故次於論語¶
　　　　莊子¶
雖是子書人又最後故次老子¶
　　　　爾雅¶
爾雅周公復爲後人所益旣釋於經又非¶
　　次故殿末焉衆家皆以爾雅居經典之¶
後在諸子之前今微爲異¶
　　　　注解傳述人¶
宓犧氏之王天下仰則觀於天文俯則察於¶
地理觀鳥獸之文與地之冝近取諸身逺取¶
諸物始畫八卦(或云因河圖/而畫八卦)因而重之爲六十¶
<pb:KR1g0003_SBCK_001-8b>¶
四文王拘於羑里作卦辭周公作爻辭孔子¶
作&KR0143;辭象辭文言繫辭&KR0003;卦序卦雜卦¶
十翼班固曰孔子晚而好易讀之韋編三絶¶
而爲之傳傳即十翼也(先儒&KR0003;重卦及爻辭爲十/翼不同解見余所撰)¶
自魯商瞿子木受易於孔子以授魯橋庇子¶
庸子庸授江東馯(戸旦反徐/廣音寒)臂子弓子弓授燕¶
周醜子家子家授東武孫虞子乗子乗授齊¶
田何子莊(髙士傳云字莊漢書/儒林傳云臨淄人)及秦燔書易爲¶
&KR0114;筮之書獨不禁故傳授者不絶漢興田何¶
以齊田徙杜陵號杜田生授東武王同子中¶
及洛陽周王孫梁人丁寛(字子襄事田何復從周/王孫受古義作易&KR0003;三)¶
<pb:KR1g0003_SBCK_001-9a>¶
(萬言訓故舉大&KR0105;而巳藝文志/云易&KR0003;八篇爲梁孝王將軍)齊服生(劉向別録云/齊人號服光)皆著¶
易傳漢初言易者本之田生同授淄川楊何¶
(字叔一本作字/叔元太中大夫)寛授同郡碭田王孫王孫授施¶
讎及孟喜梁丘賀由是有施孟梁丘之學焉¶
施讎(字長卿沛/人爲博士)傳易授張禹(字子文河内軹人徙家/蓮勺以論語授成帝官)¶
(至丞相/安昌侯)及琅邪魯伯(會稽/太守)禹授淮陽彭宣(字子/佩大)¶
(司空長平/侯作易傳)及沛戴崇(字子平少/府作易傳)伯授太山毛莫如¶
(字少路常/山太守)及琅邪邴丹(字曼/容)後漢劉昆(字桓公陳/留東昬人)¶
(侍中&KR0042;農太/守光禄勲)受施氏易於沛人戴賔其子軼(字/君)¶
(文官至/宗正)孟喜(字長卿東海蘭陵人/曲臺署長丞相&KR0122;)父孟卿善爲禮春¶
秋孟卿以禮經多春秋煩雜乃使喜從田王¶
<pb:KR1g0003_SBCK_001-9b>¶
孫受易喜爲易章句授同郡白光(字少/子)及沛翟¶
牧(字子/況)後漢洼丹(字子玉南陽育陽人世傳孟氏/易作易通論七篇官至大鴻臚)觟陽¶
鴻(字孟孫中/山人少府)任安(字定祖廣/漢緜竹人)皆傳孟氏易梁丘賀¶
(字長翁琅邪/諸人少府)本從太中大夫京房受易(房淄川楊/何弟子)¶
後更事田王孫傳子臨(黃門郎/少府)臨傳五鹿充宗¶
(字君孟代郡人/少府&KR0007;菟太守)及琅邪王駿(王吉子衘/史大夫)充宗授平陵¶
士孫張(字仲方博士楊州牧光禄/大夫給事中家世傳業)及沛鄧彭祖(字/長)¶
(夏眞定/太守)齊衡咸(字長賔王莽/講學大夫)後漢苑升(代郡人/博士)傳¶
梁丘易(一本作傳/孟氏易)以授京兆楊政(字七行左/中郎將)又潁川¶
張興(字君上太/子少傅)傳梁丘易弟子著録且萬人子¶
魴傳其業(魴官至張掖/屬國都尉)京房(字君明東郡頓丘人本/姓李推律自定爲京至)¶
<pb:KR1g0003_SBCK_001-10a>¶
(魏郡/太守)受易梁人焦延壽(字延壽/名贛)延壽云嘗從孟¶
喜問易會喜死房以延壽易即孟氏學翟牧¶
白生不肯曰非也延壽嘗曰得我術以亡身¶
者京生也房爲易章句&KR0003;長於災異以授東¶
海段嘉(漢書儒林/傳作殷嘉)及河東姚平河南乗&KR0042;(一本/作桑)¶
(弘)皆爲郎博士由是前漢多京氏學後漢¶
戴馮(字次仲汝南平輿人侍/中兼領虎賁中郎將)孫期(字仲竒濟隂成武人/兼治古文尚書不仕)¶
魏滿(字叔牙南陽/人弘農太守)竝傳之費直(字長翁東萊/人單父令)傳易¶
授琅邪王璜(字平仲又傳/古文尚書)爲費氏學本以古字¶
號古文易無章句徒以&KR0143;象繫辭文言解&KR0003;¶
上下經(七録云直易章/句四卷殘缺)漢成帝時劉向典校書考¶
<pb:KR1g0003_SBCK_001-10b>¶
易&KR0003;以爲諸易家&KR0003;皆祖田何楊叔元丁將軍¶
大義畧同唯京氏爲異向又以中古文易經¶
校施孟梁丘三家之易經或脫去無咎悔亡¶
唯費氏經與古文同范曄後漢書云京兆陳¶
元(字長孫司空南閣祭/酒兼傳左氏春秋)扶風馬融(字季長茂陵人南郡/太守議郎爲易傳又)¶
(注尚書毛詩/禮記論語)河南鄭衆(字仲師大司農兼傳/毛詩周禮左氏春秋)北海鄭¶
&KR0007;(字康成髙密人師事馬融大司農徴不至還家凡所注/易尚書三禮論語尚書大傳五經中候箋毛氏作毛詩)¶
(譜駁許愼五經異議鍼何休左氏膏盲/去公羊墨守起榖梁廢疾休見大慙)潁川荀爽(字/&KR0268;)¶
(明官至司/空爲易言)竝傳費氏易沛人髙相治易與費¶
直同時其易亦無章句專&KR0003;隂陽災異自言¶
出丁將軍傳至相相授子康(康以明/易爲郎)及蘭陵母¶
<pb:KR1g0003_SBCK_001-11a>¶
將永(豫章/都尉)爲髙氏學漢初立易楊氏博士宣¶
帝復立施孟梁丘之易元帝又立京氏易費¶
髙二家不得立民閒傳之後漢費氏興而髙¶
氏遂微永嘉之亂施氏梁丘之易亡孟京費¶
之易人無傳者唯鄭康成王輔嗣所注行于¶
世(江左中興易唯置王氏博士太常荀崧奏/請置鄭易博士詔許值王敦亂不果立)而王氏爲世¶
所重今以王爲主其繫辭巳下王不注相承¶
以韓康伯注續之今亦用韓本子夏易傳三¶
卷(卜商字子夏衞人孔子弟子魏文侯師七畧云漢興韓嬰/傳中經簿録云丁寛所作張璠云或馯臂子弓所作薛虞)¶
(記虞不詳/何許人)孟喜章句十卷(無上經七録云又下/經無旅至節無上繫)京房¶
章句十二卷(七録云十卷/録一卷目)費直章句四卷(殘/缺)馬¶
<pb:KR1g0003_SBCK_001-11b>¶
融傳十卷(七録云/九卷)荀爽注十卷(七録云/十一卷)鄭&KR0007;注¶
十卷(録一卷七録/云十二卷)劉表章句五卷(字景升山陽髙平/人後漢鎭南將軍)¶
(荆州牧南城侯中經簿録云注/易十卷七録云九卷録一卷)宋衷注九卷(字仲子南/陽章陵人)¶
(後漢荆州五等從事/七志七録云十卷)虞翻注十卷(字仲翔會稽餘姚/人後漢侍御史)¶
陸績述十三卷(字公紀吳郡吳人後漢偏將/軍鬱林太守七志云録一卷)董遇¶
章句十二卷(字季直弘農華隂人魏侍中/大司農七志七録並云十卷)王肅注¶
十卷(字子邕東海蘭陵人魏衞將軍大常蘭陵景侯又注尚/書禮容服論語孔子家語述毛詩注作聖證論難鄭&KR0007;)¶
王弼注七卷(字輔嗣山陽髙平人魏尚書郎年二十四/卒注易上下經六卷作易畧例一卷又注)¶
(老子七志云/注易十卷)姚信注十卷(字德祐七録云字元直吳興/人吳太常卿七録云十二卷)王¶
廙注十二卷(字世將琅邪臨沂人東晉荆州刺史贈/驃&KR0016;將軍武陵康侯七志七録云十卷)張¶
璠集解十二卷(安定人東晉秘書郎參著作集二十二家/解序云依向秀本鍾會字士季/潁川人)¶
<pb:KR1g0003_SBCK_001-12a>¶
(魏鎭西將軍爲易無互體論向秀字子期河内人晉散&KR0016;常/侍爲易義庾運字&KR0007;度新野人官至尚書爲易羲一云易注)¶
(應貞字吉甫汝南人晉散&KR0016;常侍爲明易論荀煇字景文穎/川潁隂人晉太子中庶子爲易義七志云注易十卷張輝字)¶
(義元梁國人晉侍中平陵亭侯爲易義王宏字正宗弼之兄/晉大司農贈太常爲易義阮咸字仲容陳留人籍之兄子晉)¶
(散&KR0016;常侍始平太守爲易義阮渾字長成籍之子晉太子中/庶子馮翊太守爲易義揚乂字&KR0007;舒汝南人晉司徒左長史)¶
(爲易卦序論王濟字武子太原人晉河南尹爲易義衞瓘字/伯玉河東人晉太保蘭陵成侯爲易義欒肇字水初太山人)¶
(晉太保&KR0122;尚書郎爲易論鄒湛字潤甫南陽新野人晉國子/祭酒爲易統畧杜育字方叔襄城人國子祭酒爲易義楊瓉)¶
(不知何許人晉司徒右長史爲易義張&KR0100;字士彦安定人涼/州刺史諡武公爲易義宣舒字幼驥陳郡人晉冝城令爲通)¶
(知來藏往論邢融裴藻許適楊藻四人不詳何/人竝爲易義七録云集二十八家七志云十卷)干寶注¶
十卷(字令升新蔡人東晉/散&KR0016;常侍領著作)黃穎注十卷(南海人晉廣/州儒林從事)蜀¶
才注十卷(七録云不詳何人七志云是王弼後人案蜀李/書云姓范名長生一名賢隱居靑城山自號蜀)¶
(才李雄以/爲丞相)尹濤注六卷(不詳/何人)費元珪注九卷(蜀人/齊安)¶
<pb:KR1g0003_SBCK_001-12b>¶
(西參/軍)荀爽九家集注十卷(不知何人所集稱荀爽者以爲/主故也其序有荀爽京房馬融)¶
(鄭&KR0007;宋&KR0168;虞翻陸績姚信翟子&KR0007;子&KR0007;不詳何/人爲易義注内文有張氏朱氏竝不詳何人)謝万(字万石/陳郡人)¶
(東晉豫/州刺史)韓伯(字康伯潁川人/東晉太常卿)&KR0061;恱之(字元禮陳郡人東/晉驃&KR0016;諮議參軍)桓¶
&KR0007;(字敬道譙國龍/亢人僞楚皇帝)卞伯玉(濟隂人宋東陽/太守黃門郎)荀柔之(潁川/潁隂)¶
(人宋奉/朝請)徐爰(字季玉琅邪人/宋太中大夫)顧懽(字景怡或云字&KR0007;平吳/郡人齊太學博士徴不)¶
(起)明僧紹(字承烈平原人國/子博士徵不起)劉瓛(字子珪沛國人齊歩/兵校尉不拜諡貞&KR0164;)¶
(先生七録云/作繫辭義䟽)自謝万以下十人竝注繫辭爲易音¶
者三人(王肅巳見前李軌字弘範江夏人東晉祠部郎中都亭/侯徐貌字仙民東莞人東晉中書侍郎太子前衞率)¶
　　　　　右易近代梁褚仲都陳周弘正(&KR0042;正/作老)¶
(莊義䟽官至尚/書僕射諡簡子)竝作易義此其知名者¶
書者本王之號令右史所記孔子刪録斷自¶
<pb:KR1g0003_SBCK_001-13a>¶
唐虞下訖秦穆典謨訓誥誓命之文凡百篇¶
而爲之序及秦禁學孔子之末孫惠壁藏之¶
(家語云孔騰字子襄畏秦法峻急藏尚書孝經論/語於夫子舊堂壁中漢紀尹敏傳以爲孔鮒藏之)漢興欲¶
立尚書無能通者聞濟南伏生(名勝故/秦博士)傳之文¶
帝欲徴時年巳九十餘不能行於是詔太常¶
使掌故晁錯受焉(古文尚書云伏生年老不能正/言言不可曉使其女傳言敎錯)伏¶
生失其本經口誦二十九篇傳授(漢書云伏生爲/秦禁書壁藏之)¶
(漢定伏生求其書亡數十篇獨/得二十九篇以敎齊魯之閒)以其上古之書謂之¶
尚書(鄭&KR0007;以爲孔子撰書尊而命之曰尚書尚者上也蓋/言&KR0002;天書然王肅云上所言下爲史所書故曰尚書)伏¶
生授濟南張生千乗歐陽生(字和伯/千乗人)生授同郡¶
兒寛(御史/大夫)寛又從孔安國受業以授歐陽生¶
<pb:KR1g0003_SBCK_001-13b>¶
之子(歐陽大小夏侯/尚書皆出於寛)歐陽氏世傳業至曽孫髙¶
作尚書章句爲歐陽氏學髙孫地餘(字長賔侍/中少府)¶
以書授元帝傳至歐陽歙(字正思後/漢大司徒)歙以上八世¶
皆爲博士濟南林尊(字長賔爲博士論石渠/官至少府太子太傅)受尚書¶
於歐陽髙以授平當(字子思下邑人徙平陵官至丞/相封侯子晏亦明經至大司徒)及¶
陳翁生(梁人信都太/傅家世傳業)翁生授殷崇(琅邪人/爲博士)及龔勝¶
(字君賔楚/人右扶風)當授朱普(字公文九江/人爲博士)及鮑宣(字子都勃海/人官至司&KR0032;)¶
後漢濟隂曹曽(字伯山/諫大夫)受業於歐陽歙傳其¶
子祉(河南/尹)又陳留陳弇(字叔明受/業於丁鴻)樂安牟長(字君/髙河)¶
(内太守中/散大夫)竝傳歐陽尚書沛國桓榮(字春卿太子/太傅太常五)¶
(更關/内侯)受尚書於朱普(東觀漢記云榮事九/江朱文文即普字)以授漢¶
<pb:KR1g0003_SBCK_001-14a>¶
明帝遂世相傳東京最盛(漢紀云門生爲公卿者甚/衆學者慕之以爲法榮子)¶
(郁以書授和帝而官至侍中太常郁子/焉復以書授安帝官至太子太傅太尉)張生(濟南人/爲博士)授夏¶
侯都尉(魯/人)都尉傳族子始昌(始昌通五經以齊詩尚/書敎授爲昌邑太傅)¶
始昌傳族子勝(字長公後屬東平長/信少府太子太傅)勝從始昌受¶
尚書及洪範五行傳&KR0003;災異又事同郡簡卿¶
卿者兒寛門人又從歐陽氏問爲學精熟所¶
問非一師善&KR0003;禮服受詔撰尚書論語&KR0003;(藝文志/夏侯勝)¶
(尚書章句/二十九卷)號爲大夏侯氏學傳齊人周堪(堪字少/卿太子)¶
(少傅光/禄勲)及魯國孔霸(字次&KR1040;孔子十三世孫爲博士以/書授元帝官至太中大夫關内侯)¶
(號襃/成君)霸傳子光(字子夏丞相博山/侯光又事牟卿)堪授魯國牟卿¶
(爲博/士)及長安許商(字伯長四至九卿/善筭著五行論)商授沛唐林¶
<pb:KR1g0003_SBCK_001-14b>¶
(字子髙王莽/時爲九卿)及平陵吳章(字偉君王/莽時博士)重泉王吉(字/少)¶
(音王莽時/爲九卿)齊炔欽(字幼卿王/莽時博士)後漢北海牟融亦傳¶
大夏侯尚書夏侯建(字長卿勝從父兄子爲/博士議郎太子少傅)師事¶
夏侯勝及歐陽髙左右采獲又從五經諸儒¶
問與尚書相出入者牽引以次章句爲小夏¶
侯氏學傳平陵張山拊(字長賔爲博士/論石渠至少府)山拊受¶
同縣李㝷(字子長/&KR0016;都尉)及鄭寛中(字少君爲博士授成帝/官至光禄大夫領尚書)¶
(事關/内侯)山陽張無故(字子孺廣/陵太傅)信都秦恭(字延君城/陽内史増)¶
(師法至/百萬言)陳留假倉(字子驕以謁者論/石渠至膠東相)寛中授東郡¶
趙&KR0007;(御史/大夫)無故授沛唐尊(王莽/太傅)恭授魯馮賔¶
(爲博/士)後漢東海王良亦傳小夏侯尚書漢宣¶
<pb:KR1g0003_SBCK_001-15a>¶
帝本始中河内女子得泰誓一篇獻之與伏¶
生所誦合三十篇漢世行之然泰誓年月不¶
與序相應又不與左傳國語孟子衆書所引¶
泰誓同馬鄭王肅諸儒皆疑之漢書儒林傳¶
云百兩篇者出東萊張霸分析合二十九篇¶
以爲數十又采左傳書序爲作首尾凡百二¶
篇篇或數簡文意淺&KR0728;成帝時劉向校之非¶
是後遂黜其書古文尚書者孔惠之所藏也¶
魯恭王壞孔子舊宅(漢景帝程&KR0078;之子名/餘封於魯諡恭王)於壁中¶
得之并禮論語孝經皆科斗文字博士孔安¶
國(字子國魯人孔子十二世孫受詩/於魯申公官至諫大夫臨淮太守)以校伏生所誦¶
<pb:KR1g0003_SBCK_001-15b>¶
爲隷古寫之増多伏生二十五篇(藝文志云/多十六篇)又¶
伏生誤合五篇凡五十九篇爲四十六卷(藝文/志云)¶
(尚書古文經四十/六卷五十七篇)安國又受詔爲古文尚書傳¶
值武帝末巫蠱事起經籍道息不獲奏上藏¶
之私家(安國并作古文論語古文孝經傳藝文志/云安國獻尚書傳遭巫蠱事未列於學官)以授¶
都尉朝司馬遷亦從安國問故遷書多古文¶
&KR0003;劉向以中古文校歐陽大小夏侯三家經¶
文脫誤甚衆(藝文志云酒誥脫簡一召誥脫簡/二文異者七百有餘脫字數十)都尉朝¶
授膠東庸生(名譚亦/傳論語)庸生授淸河胡常(字少于/以明榖)¶
(梁春秋爲博士至部/刺史又傳左氏春秋)常授虢徐敖(右扶風&KR0122;/又傳毛詩)敖授琅¶
邪王璜及平陵塗惲(字子/眞)惲授河南乗欽(字君/長一)¶
<pb:KR1g0003_SBCK_001-16a>¶
(本作/桑欽)王莽時諸學皆立惲璜等貴顯范曄後¶
漢書云中興扶風杜林傳古文尚書賈逵(字/景)¶
(伯扶風人左/中郎將侍中)爲之作訓馬融作傳鄭&KR0007;注解由是¶
古文尚書遂顯于世案今馬鄭所注竝伏生¶
所誦非古文也孔氏之本絶是以馬鄭杜預¶
之徒皆謂之逸書王肅亦注今文而解大與¶
古文相類或肅私見孔傳而祕之乎江左中興¶
元帝時豫章内史枚賾(字仲真/汝南人)奏上孔傳古¶
文尚書亡舜典一篇購不能得乃取王肅注¶
堯典從眘徽五典以下分爲舜典篇以續之¶
(孔序謂伏生以舜典合於堯典孔傳堯典止&KR0003;帝/曰欽哉而馬鄭王之本同爲堯典故取爲舜典)學徒遂¶
<pb:KR1g0003_SBCK_001-16b>¶
盛後范甯(字武子順陽人東晉/豫章太守兼注榖梁)變爲今文集注俗¶
閒或取舜典篇以續孔氏齊明帝建武中吳¶
興姚方興采馬王之注造孔傳舜典一篇云¶
於大&KR2008;頭買得上之梁武時爲博士議曰孔¶
序稱伏生誤合五篇皆文相承接所以致誤¶
舜典首有曰若稽古伏生雖昬耄何容合之¶
遂不行用漢始立歐陽尚書宣帝復立大小¶
夏侯博士平帝立古文永嘉喪亂衆家之書¶
竝滅亡而古文孔傳始興置博士鄭氏亦置¶
博士一人近唯崇古文馬鄭王注遂廢今以¶
孔氏爲正其舜典一篇仍用王肅本¶
<pb:KR1g0003_SBCK_001-17a>¶
孔安國古文尚書傳十三卷馬融注十一卷¶
(字季/長)鄭&KR0007;注九卷王肅注十卷謝沈注十五卷¶
(字行思會稽人東晉尚書/部郎領著作録一卷)李顒注十卷(字長林江夏人/東晉本郡太守)范¶
甯集解十卷姜道盛集解十卷(天水人宋給/事中字道盛)尚¶
書大傳三卷(伏生/作)爲尚書音者四人(孔安國鄭&KR0007;/李&KR0100;徐邈案)¶
(漢人不作/音後人所託)¶
　　　　右尚書梁國子助敎江夏費甝作¶
　　　　義䟽行於世¶
詩者所以言志吟詠性情以諷其上者也古¶
有采詩之官王者巡守則陳詩以觀民風知¶
得失自考正也動天地感&KR0017;神厚人倫美敎¶
<pb:KR1g0003_SBCK_001-17b>¶
化移風俗莫近乎詩是以孔子最先刪録旣¶
取周詩上兼商頌凡三百一十一篇(毛公爲故訓/時巳亡六篇)¶
(故藝文志云/三百五篇)以授子夏子夏遂作序焉(或曰毛公/作序解見)¶
　口以相傳未有章句戰國之世專任武力¶
雅頌之聲爲鄭衞所亂其廢絶亦可知矣遭¶
秦焚書而得全者以其人所諷誦不專在竹帛¶
故也漢興傳者有四家魯人申公(亦謂申培公/楚王大傅武)¶
(帝以安車蒲輪徴之時申公/年八十餘以爲大中大夫)受詩於浮丘伯以詩經¶
爲訓故以敎無傳疑者則闕不傳號曰魯詩¶
弟子爲博士者十餘人郎中令王臧(蘭陵/人)御史¶
大夫趙綰(代/人)臨淮太守孔安國膠西内史¶
<pb:KR1g0003_SBCK_001-18a>¶
周霸城陽内史夏寛東海太守魯賜(碭/人)長沙¶
内史繆生(蘭陵/人)膠西中尉徐偃膠東内史闕¶
門慶忌(鄒/人)皆申公弟子也申公本以詩春秋¶
授瑕丘江公盡能傳之徒衆最盛魯許生免¶
中徐公(免中/縣名)皆守學敎授丞相韋賢受詩於江¶
公及許生傳子&KR0007;成(賢字長&KR1040;&KR0007;成字少翁父子竝/爲丞相封扶陽侯又治禮論語)¶
(&KR0007;成兄子賞以詩授哀/帝大司馬車&KR0016;將軍)又王式(字翁思東平新/桃人昌邑王師)受詩於¶
免中徐公及許生以授張生長安(名長安字幼君/山陽人爲博士)¶
(論石渠至/淮陽中尉)及唐長賔(東平人爲博/士楚王太傅)褚少孫(沛人爲博/士褚氏家)¶
(傳云即續史/記褚先生)張生兄子游卿(諫大/夫)以詩授元帝傳¶
王扶(琅邪人泗/水中尉)扶授許晏(陳留人/爲博士)又薛廣德(字/長)¶
<pb:KR1g0003_SBCK_001-18b>¶
(卿沛國相人/御史大夫)受詩于王式授龔舎(字君倩楚國/人太山太守)齊¶
人轅固生(漢景帝時爲博/士至淸河太傅)作詩傳号齊詩傳¶
夏侯始昌始昌授后蒼(字近君東海郯人通/詩禮爲博士至少府)蒼授¶
翼奉(字少君東海下邳/人爲博士諫大夫)及蕭望之(字長清東海蘭陵/人御史大夫前將)¶
(軍兼傳/論語)匡衡(字稚圭東海承人丞相樂安侯子/咸亦明經歷九卿家世多爲博士)衡授¶
師丹(字公仲琅邪/人大司空)及伏理(字游君髙密太/傅家世傳業)滿昌(字君/都潁)¶
(川人/詹事)昌授張邯(九江/人)及皮容(琅邪/人)皆至大官徒¶
衆尤盛後漢陳元方亦傳齊詩燕人韓嬰(漢文/帝時)¶
(爲博士至/常山太傅)推詩之意作内外傳數万言号曰韓詩¶
淮南賁生受之武帝時嬰與董仲舒論於上前¶
仲舒不能難(嬰又爲易傳燕趙閒好詩/故其易微唯韓氏自傳之)其孫商爲¶
<pb:KR1g0003_SBCK_001-19a>¶
博士孝宣時涿韓生其後也河内趙子事燕¶
韓生授同郡蔡&KR0105;(&KR0105;以詩授昭帝/至丞相封侯)&KR0105;授同郡食¶
子公(爲博/士)及琅邪王吉(字子陽王駿父昌邑中尉諫大夫/吉兼五經能爲鄒氏春秋以詩論)¶
(敎/授)子公授太山栗豐(部刺/史)吉授淄川長孫順¶
(爲博/士)豐授山陽張就順授東海髮福(一本作/段福)竝至¶
大官藝文志云齊韓詩或取春秋采雜&KR0003;¶
咸非其本義魯最爲近之毛詩者出自毛公河¶
間獻王好之徐整(字文操豫章/人吳太常卿)云子夏授髙行¶
子髙行子授薛倉子薛倉子授帛妙子帛妙¶
子授河閒人大毛公毛公爲詩故訓傳於家以¶
授趙人小毛公(一云/名萇)小毛公爲河間獻王博¶
<pb:KR1g0003_SBCK_001-19b>¶
士以不在漢朝故不列於學一云子夏傳曽¶
申(字子西魯人/曽參之子)申傳魏人李克克傳魯人孟仲¶
子(鄭&KR0007;詩譜云/子思之弟子)孟仲子傳根牟子根牟子傳趙¶
人孫卿子孫卿子傳魯人大毛公漢書儒林¶
傳云毛公趙人治詩爲河間獻王博士授同¶
國貫長卿(徐整作/長公)長卿授解延年(爲阿武令詩/譜云齊人)¶
延年授虢徐敖敖授九江陳俠(王莽講/學大夫)或云陳¶
俠傳謝曼卿元始五年公車徴&KR0003;詩後漢鄭¶
衆賈逵傳毛詩馬融作毛詩注鄭&KR0007;作毛詩¶
箋申明毛義難三家於是三家遂廢矣魏太¶
常王肅更述毛非鄭荆州刺史王基(字伯輿/東萊人)駮¶
<pb:KR1g0003_SBCK_001-20a>¶
王肅申鄭義晉豫州刺史孫毓(字休朗北海平/昌人長沙太守)爲¶
詩評評毛鄭王肅三家同異朋於王徐州從¶
事陳統(字元/方)難孫申鄭宋徴士鴈門周續之¶
(字道祖及雷次宗俱/事廬山惠逺法師)豫章雷次宗(字仲倫宋通/直郎徴不起)齊沛¶
國劉瓛竝爲詩序義前漢魯齊韓三家詩¶
列于學官平帝世毛詩始立齊詩久亡魯詩¶
不過江東韓詩雖在人無傳者唯毛詩鄭箋¶
獨立國學今所遵用¶
毛詩故訓傳二十卷(鄭氏/箋)馬融注十卷(無下/袟)王¶
肅注二十卷謝沈注二十卷江煕注二十卷¶
(字太和濟陽人/東晉兖州別駕)鄭&KR0007;詩譜二卷(徐整暢大/叔裘隱)孫毓詩同¶
<pb:KR1g0003_SBCK_001-20b>¶
異評十卷陸璣毛詩草木鳥獸蟲魚䟽二卷¶
(字元恪吳郡人吳太/子中庶子烏■令)爲詩音者九人鄭&KR0007;徐邈蔡¶
氏孔氏阮&KR0754;王肅江悙干寶李軌(阮侃字德恕陳/留人河内太守)¶
(江惇字思俊河内人東晉/徴士蔡氏孔氏不詳何人)¶
　　　　右詩梁有桂州刺史淸河崔靈恩¶
　　　　集衆解爲毛詩集注二十四卷俗¶
　　　　間又有徐爰詩音近吳興沈重¶
　　　　亦撰詩音義¶
安上治民莫善於禮鄭子太叔云夫禮天之¶
經地之義民之行也左傳云禮所以經國家¶
定社稷序民人利後嗣者也禮敎之設其源¶
<pb:KR1g0003_SBCK_001-21a>¶
逺哉帝王質文世有損益至於周公代時轉¶
浮周公居攝曲爲之制故曰經禮三百威儀¶
三千及周之衰諸侯始&KR0427;將踰法度惡其害¶
己皆滅去其籍自孔子時而不具矣孔子反¶
魯乃始刪定值戰國交爭秦氏坑焚惟故禮¶
經崩壞爲甚漢興有魯髙堂生傳士禮十七¶
篇即今之儀禮也而魯徐生善爲容孝文時¶
爲禮官大夫景帝時河閒獻王好古得古禮¶
獻之(鄭六藝論公後得孔氏壁中河閒獻王古文禮五十/六篇記百三十一篇周禮六篇其十七篇與髙堂生)¶
(所傳同而字多異劉向別録云古文記二百四篇藝文志/曰禮古經五十六篇/出于魯淹中蘇林云淹中里名)或¶
曰河閒獻王開獻書之路時有李氏上周官¶
<pb:KR1g0003_SBCK_001-21b>¶
五篇失事官一篇乃購千金不得取考工記¶
以補之瑕丘蕭奮以禮至淮陽太守授東海¶
孟卿(孟喜/父)卿授同郡后蒼及魯閭丘卿其古¶
禮經五十六篇蒼傳十七篇所餘三十九篇¶
■付書館名爲逸禮蒼&KR0003;禮數万言号曰后¶
蒼曲臺記(在曲臺校書著/記因以爲名)孝宣之世蒼爲最明¶
■授沛聞人通漢(字子方以太子舎人/論石渠至中山中尉)及梁戴德¶
(字延君号大/戴信都太&KR0019;)戴聖(字次君号小戴以博士/論石渠至九江太守)沛慶普(字孝公/東平太)¶
(傳)由是禮有大小戴慶氏之學普授魯夏侯¶
敬又傳族子咸(豫章/太守)大戴授琅邪徐良(字斿卿/爲博士)¶
(州牧郡守/家世傳業)小戴授梁人橋仁(字季卿大鴻/臚家世傳業)及楊榮(字/子)¶
<pb:KR1g0003_SBCK_001-22a>¶
(孫琅邪/太守)王莽時劉歆爲國師始建立周官經以¶
爲周禮河南緱氏杜子春受業於歆還家以¶
敎門徒好學之士鄭興父子(興字少贛河南人後/漢太中大夫子衆巳)¶
(見前竝作/周禮解詁)等多往師之賈景伯亦作周禮解詁¶
禮記者本孔子門徒共撰所聞以爲此記後¶
人通儒各有損益故中庸是子思伋所作緇¶
衣是公孫尼子所制鄭&KR0007;云月令是吕不韋¶
所撰盧植(字子幹涿郡人後漢/北中郎將九江太守)云王制是漢時博¶
士所爲陳邵(字節良下邳人/晉司空長史)周禮論序云戴德¶
刪古禮二百四篇爲八十五篇謂之大戴禮¶
戴聖刪大戴禮爲四十九篇是爲小戴禮(漢/劉)¶
<pb:KR1g0003_SBCK_001-22b>¶
(向別録有四十九篇其篇次與今禮記同/名爲他家書拾撰所取不可謂之小戴禮)後漢馬融盧¶
植考諸家同異附戴聖篇章去其繁重及所¶
敘略而行於世即今之禮記是也鄭&KR0007;亦依盧¶
馬之本而注焉范曄後漢書云中興鄭衆¶
傳周官經後馬融作周官傳授鄭&KR0007;&KR0007;作周¶
官注(鄭注引杜子春鄭大夫鄭司農之義鄭&KR0007;三/禮日録云二鄭信同宗之大儒今賛而辯之)&KR0007;本¶
治小戴禮後以古經校之取其於義長者順¶
者故爲鄭氏學&KR0007;又注小戴所傳禮記四十¶
九篇通爲三禮焉漢初立髙堂生禮博士後¶
又立大小戴慶氏三家王莽又立周禮後漢¶
三禮皆立博士今慶氏曲臺久亡大戴無傳¶
<pb:KR1g0003_SBCK_001-23a>¶
學者唯鄭注周禮儀禮禮記竝列學官而喪¶
服一篇又別行於世今三禮俱以鄭爲主¶
馬融注周官十二卷鄭&KR0007;注十二卷王肅注¶
十二卷干寶注十三卷¶
　　　　右周禮¶
鄭&KR0007;注儀禮十七卷馬融王肅孔倫(字敬序㑹/稽人東晉)¶
(廬陵太守/集衆家注)陳銓(不詳/何人)裴松之(字士期河東人宋/太中大夫西郷侯)雷次¶
宗蔡超(字希逺濟陽人宋/丞相諮議參軍)田儁之(字僧紹馮翊人/齊東平太守)劉¶
道拔(彭城人宋/海豐令)周續之(自馬融以下/竝注喪服)¶
　　　　右儀禮¶
盧植注禮記二十卷鄭&KR0007;注二十卷王肅注¶
<pb:KR1g0003_SBCK_001-23b>¶
三十卷孫炎注二十九卷(字叔然樂安人魏/祕書監徴不就)業¶
遵注十二卷(字長儒燕人/宋奉朝請)&KR0067;蔚之畧解十卷(字/隨潁)¶
(川人宋貟/外常侍)¶
　　　　　右禮記¶
鄭&KR0007;(三禮音/各一卷)王肅(三禮音各一卷七/録唯云撰禮記音)李軌(周禮儀禮/音各一卷)¶
(禮記音/二卷)劉昌宗(周禮儀禮音各一/卷禮記音五卷)徐邈(周禮音一卷/録無禮記音)¶
(卷)射慈(字孝宗彭城人吳中書侍/郎齊三傳禮記音一卷)謝楨(不詳何人禮/記音一卷)¶
孫毓(禮記音/一卷)繆炳(禮記音/一卷)曹耽(字愛道譙國人東/安人諮議參軍)¶
(禮記音/二卷)尹毅(天水人東晉國子/助敎禮記音一卷)蔡謨(字道明濟陽考城人/晉司徒文穆公)¶
(音/卷)范宣(字宣子濟陽人東晉貟/外郎不就禮記音二卷)徐爰(禮記音/三卷)王曉¶
(作周禮音一卷云定鄭氏音/上江南無此書不詳何人)¶
<pb:KR1g0003_SBCK_001-24a>¶
　　　　右作音人近有戚衮作周禮音沈¶
　　　　重撰問禮禮記音梁國子助敎皇¶
　　　　&KR0754;撰禮記義䟽五十卷又傳喪服¶
　　　　義䟽竝行於世¶
古之王者必有史官君舉則書所以愼言行¶
昭法式也諸侯亦有國史春秋即魯之史記¶
也孔子應聘不遇自衞而歸西狩獲麟傷其¶
虚應乃與魯君子左丘明觀書於太史氏因¶
魯史記而作春秋上遵周公遺制下明將來¶
之法襃善黜惡勒成十二公之經以授弟子¶
弟子退而異言丘明恐弟子各安其意以失¶
<pb:KR1g0003_SBCK_001-24b>¶
其眞故論本事而爲之傳明夫子不以空言¶
&KR0003;經也春秋所貶損人當世君臣其事實皆¶
形於傳故隱其書而不宣所以免時難也及¶
末世口&KR0003;流行故有公羊(名髙齊人子夏弟/子受經于子夏)榖梁¶
(名赤魯人糜信云與秦孝公同時七録/云名淑字元始風俗通云子夏門人)鄒氏(王吉善鄒/氏春秋)夾¶
氏之傳鄒氏無師夾氏有録無書故不顯于¶
世(桓譚新論云左氏傳遭戰國寢藏後有餘年魯人榖梁赤/作春秋殘畧多有遺文又有齊人公羊髙縁經文作傳彌)¶
(失本/事)漢興齊人胡母生(字子都景帝時爲博士年老歸/敎于齊齊之言春秋者宗事之)¶
(公孫&KR0042;亦/頗受焉)趙人董仲舒(官至江都/膠西相)竝治公羊春¶
秋蘭陵褚大(梁/相)東平嬴公(諫大/夫)廣川段仲温¶
吕歩舒(歩舒丞/相長史)皆仲舒弟子嬴公守學不失¶
<pb:KR1g0003_SBCK_001-25a>¶
師法授東海孟卿及魯眭弘(字孟符/節令)弘授嚴¶
彭祖(字公子東海下邳人爲博/士至左馮翊太子太傅)及顔安樂(字翁孫魯國/薛人也孟姊)¶
(子也爲齊/郡太守丞)由是公羊有嚴顔之學弘弟子百¶
餘人常曰春秋之意在二子矣彭祖授琅邪¶
王中(少府家/世傳業)中授同郡公孫文(東平太傅/徒衆甚盛)及東門¶
雲(荆州/刺史)安樂授淮陽泠豐(字次君菑/川太守)及淄川任¶
翁(少/府)豐授大司徒馬宫(字游卿東海戚/人封扶德侯)及琅邪左¶
咸(郡守九卿/徒衆甚盛)始貢禹(字少翁琅邪/人御史大夫)事嬴公而成於¶
眭孟以授潁川堂谿惠惠授泰山冥都(丞相/史)又¶
踈廣(字仲翁東海蘭/陵人太子太傅)事孟卿以授琅邪筦路筦¶
路及冥都又事顔安樂路授大司農孫寶(字子/嚴潁)¶
<pb:KR1g0003_SBCK_001-25b>¶
(川鄢/陵人)瑕丘江公受榖梁春秋及詩於魯申公武¶
帝時爲博士(傳子至孫/皆爲博士)使與董仲舒論江公呐¶
於口而丞相公孫弘本爲公羊學比輯其義¶
卒用董生於是上因尊公羊家詔太子受衞¶
太子復私問榖梁而善之其後浸微唯魯榮¶
廣(字王/孫)皓星公二人受焉廣盡能傳其詩春¶
秋蔡千秋(字少君諫大/夫郎中戸將)梁周慶(字幼/君)丁姓(字子孫至/中山太傅)¶
皆從廣受千秋又事皓星公爲學最篤宣¶
帝即位聞衞太子好榖梁乃召千秋與公羊¶
家竝&KR0003;上善榖梁&KR0003;後又選郎十人從千秋¶
受會千秋病死徴江公孫爲博士詔劉向受¶
<pb:KR1g0003_SBCK_001-26a>¶
榖梁欲令助之江博士復死乃徴周慶丁姓¶
待詔使卒授十人十餘歳皆明習乃召五經¶
名儒太子太傅蕭望之等大議殿中平公¶
羊榖梁同異(時公羊博士嚴彭祖侍郎申輓伊推宋顯/榖梁議郎尹更始待詔劉向周慶丁姓竝)¶
(論)望之等多從榖梁由是大盛慶姓皆爲博¶
士姓授楚申章昌曼君(爲博士至/長沙太傅)初尹更始¶
(字翁君汝南邵陵人議/郎諫大夫長樂戸將)事蔡千秋又受左氏傳取¶
其變理合者以爲章句傳子咸(大司/農)及翟方¶
進(字子威汝南上/蔡人丞相封侯)房鳳(字子元琅邪不其人光禄/大夫五官中郎將青州牧)始¶
江博士授胡常常授梁蕭秉(字君/房)王莽時¶
爲講學大夫¶
<pb:KR1g0003_SBCK_001-26b>¶
左丘明作傳以授曽申申傳衞人吳起(魏文/侯相)¶
起傳其子期期傳楚人鐸椒(楚太/傅)椒傳趙人虞¶
卿(趙/相)卿傳同郡荀卿名況況傳武威張蒼(漢丞/相北)¶
(平/侯)蒼傳洛陽賈&KR0105;(長沙梁/王太傅)&KR0105;傳至其孫嘉嘉¶
傳趙人貫公(漢書云賈&KR0105;授貫公/爲河閒獻王博士)貫公傳其少¶
子長卿(蕩隂/令)長卿傳京兆尹張敞(字子髙河/東平陽人)¶
(徙杜/陵)及侍御史張禹(字長子/淸河人)禹數爲御史大¶
夫蕭望之言左氏望之善之薦禹徴待詔¶
未及問會病死禹傳尹更始更始傳其子咸¶
及翟方進胡常常授黎陽賈護(字季君哀帝/時待詔爲郎)¶
護授蒼梧陳欽(字子佚以左氏/授王莽至將軍)漢書儒林傳云¶
<pb:KR1g0003_SBCK_001-27a>¶
漢興北平侯張蒼及梁太傅賈&KR0105;京兆尹張¶
敞大中大夫劉公子皆修春秋左氏傳始劉¶
歆(字子駿向之/子王莽國師)從尹咸及翟方進受左氏(哀帝時歆/與房鳳王)¶
(龔欲立左氏爲師丹所/奏不果平帝世始得立)由是言左氏者本之賈護¶
劉歆歆授扶風賈徽(字元伯後漢潁隂令作/春秋條例二十一卷)徽傳¶
子逵逵受詔列公羊榖梁不如左氏四十事¶
奏之名曰左氏長義章帝善之逵又作左¶
氏訓詁司空南閤祭酒陳元作左氏同異大¶
司農鄭衆作左氏條例章句南郡太守馬融¶
爲三家同異之&KR0003;京兆尹延篤(字叔堅/南陽人)受左氏¶
於賈逵之孫伯升因而注之汝南彭汪(字仲/博)記¶
<pb:KR1g0003_SBCK_001-27b>¶
先師竒&KR0003;及舊注太中大夫許淑(字惠卿/魏郡人)九江¶
太守服䖍(字子愼/河南人)侍中孔嘉(字山甫/扶風人)魏司徒王¶
朗(字景興/肅之父)荆州刺史王基大司農董遇徴士¶
燉煌周生烈竝注解左氏傳梓潼李仲欽著¶
左氏指歸陳郡潁容(字子嚴後漢/公車徴不就)作春秋條例¶
又何休(字邵公任城人/後漢諫大夫)作左氏膏肓公羊墨守¶
榖梁癈疾鄭康成鍼膏肓發墨守起廢疾¶
自是左氏大興漢初立公羊博士宣帝又立榖¶
梁平帝始立左氏後漢建武中以魏郡李¶
封爲左氏博士羣儒蔽固者數廷爭之及封¶
卒因不復補和帝元興十一年鄭興父子奏¶
<pb:KR1g0003_SBCK_001-28a>¶
上左氏乃立於學官仍行於世迄今遂盛¶
行二傳漸微(江左中興立左氏傳杜氏服氏博士太常苟/崧奏請立二傳博士詔許立公羊云榖梁膚)¶
(淺不足立博士王/敦亂竟不果立)左氏今用杜預注公羊用何休¶
注榖梁用范甯注(二傳近代無講者恐其學/遂絶故爲音以示將來)¶
士燮注春秋經十一卷(字彦威蒼梧人吴/衞將軍龍編侯)賈逵左¶
氏解詁三十卷服虔解&KR0105;三十卷王肅注三¶
十卷董遇章句三十卷杜預經傳集解三十¶
卷(字元凱京兆杜陵人晉鎭南大/將軍開府儀同三司當陽穆侯)孫毓注二十八卷杜¶
預春秋釋例十五卷四十篇服虔音一卷魏¶
髙貴郷公音三卷(曹髦字士/彦魏廢帝)嵇康音三卷(字/叔)¶
(夜譙國人晉/中散大夫)杜預音三卷李軌音三卷荀訥¶
<pb:KR1g0003_SBCK_001-28b>¶
<pb:KR1g0003_SBCK_001-28b>¶
解十四卷徐邈注十二卷徐乾注十三卷(字文/祚東)¶
(莞人東晉/給事中)范甯集注十二卷段肅注十二卷(不詳/何人)¶
胡訥集解十卷¶
　　　　右榖梁¶
孝經者孔子爲弟子曽參&KR0003;孝道因明天¶
子庶人五等之孝事親之法亦遭焚燼河間¶
人顔芝爲秦禁藏之漢氏尊學芝子貞出之¶
是爲今文長孫氏博士江翁少府后蒼諫大¶
夫翼奉安昌侯張禹傳之各自名家凡十八¶
章又有古文出于孔氏壁中別有閨門一章自¶
餘分析十八章揔爲二十二章孔安國作傳¶
<pb:KR1g0003_SBCK_001-29a>¶
劉向校書定爲十八後漢馬融亦作古文孝¶
經傳而世不傳世所行鄭注相承以爲鄭&KR0007;¶
案鄭志及中經簿無唯中朝穆帝集講孝¶
經云以鄭&KR0007;爲王檢孝經注與康成注五經¶
不同未詳是非(江左中興孝經論語/共立鄭氏愽士一人)古文孝經世¶
旣不行今隨俗用鄭注十八章本¶
孔安國馬融鄭衆鄭&KR0007;王肅蘇林(字孝友陳留/人魏散&KR0016;常)¶
(侍)何晏(字平叔南陽人魏吏部/尚書駙馬都尉關内侯)劉邵(字孔才廣平人魏/光禄勲一云劉煕)¶
韋昭(字&KR0042;嗣吳郡人吳侍中領左國/史髙陵亭侯爲晉諱改爲曜)徐整謝萬孫氏¶
(不詳/何人)揚&KR0486;(天水人東/晉給事中)&KR0061;宏(字彦伯陳郡人/東晉東陽太守)虞槃佑¶
(字&KR0042;猷髙平/人東晉處士)庾氏(不詳/何人)殷仲文(陳郡人東晉/東陽太守)車胤(字武/子南)¶
<pb:KR1g0003_SBCK_001-29b>¶
(平人東晉/陽尹)荀昶(字茂祖潁川/人宋中書郎)孔光(字文泰/東莞人)何承天¶
(東海人宋/廷尉卿)釋慧琳(秦郡人宋/世沙門)王&KR0007;戴(字彦運太/人/齊光禄大夫)¶
明僧紹¶
　　　　右竝注孝經皇&KR0754;撰義䟽先儒無¶
　　　　爲音者¶
論語者孔子應荅弟子及時人所言或弟子¶
相與言而接聞於夫子之語也當時弟子各¶
有所記夫子旣終微言巳絶弟子恐離居巳¶
後各生異見而聖言永滅故相與論撰因輯¶
時賢及古明王之語合成一法謂之論語鄭¶
康成云仲弓子夏等所撰定漢興傳者則¶
<pb:KR1g0003_SBCK_001-30a>¶
有三家魯論語者魯人所傳即今所行篇次¶
是也常山都尉龔奮長信少府夏侯勝丞相¶
韋賢及子&KR0007;成魯扶卿(鄭云扶先或/&KR0003;先先生)太子少傅¶
夏侯建前將軍肅望之竝傳之各自名家齊¶
論語者齊人所傳別有問王知道二篇凡二¶
十二篇其二十篇中章句頗多於魯論昌邑¶
中尉王吉少府宋畸琅邪王卿衘史大夫貢¶
禹尚書令五鹿充宗膠東庸生竝傳之唯王¶
陽名家古論語者出自孔氏壁中凡二十一篇有¶
兩子張(如淳云分堯曰篇後子張問何如/可以從政以下爲篇名曰從政)篇次不與¶
齊魯論同(新論云文異/音四百餘字)孔安國爲傳後漢馬¶
<pb:KR1g0003_SBCK_001-30b>¶
融亦注之安昌侯張禹受魯論于夏侯建又¶
從庸生王吉受齊論擇善而從号曰張侯論¶
最後而行於漢世禹以論授成帝後漢包咸¶
(字子長吳/人大鴻臚)周氏(不詳/何人)竝爲章句列于學官鄭&KR0007;¶
就魯論張包周之篇章考之齊古爲之注焉¶
魏吏部尚書何晏集孔安國包咸周氏馬融¶
鄭&KR0007;陳羣(字長文潁川/人魏司空)王肅周生烈(燉煌人七録云/字文逢本姓唐)¶
(魏博士/侍中)之&KR0003;并下己意爲集解正始中上之¶
盛行於世今以爲主鄭&KR0007;注十卷王肅注十¶
卷虞翻注十卷何晏集解十卷誰周注十卷¶
(字允南巴西人晉散&KR0016;/常侍不拜陽城亭侯)衞瓘注八卷(少二卷宋/明帝補闕)崔豹¶
<pb:KR1g0003_SBCK_001-31a>¶
注十卷(字正熊燕國人晉/尚書左中兵郎)李充集注十卷(東晉/人)孫¶
綽集注十卷(字興公太原人東晉/廷尉卿長樂亭侯)盈氏注十卷(不/詳)¶
(何/人)孟整注十卷(一云孟陋&KR0728;字少&KR0012;江夏/人東晉撫軍參軍不就)梁覬注十¶
卷(天水人東晉/國子博士)&KR0061;喬注十卷(字彦叔陳國人東晉/益州刺史湘西簡侯)尹¶
毅注十卷江熙集解十二卷張馮注十卷(字/長)¶
(宗吳人東晉/司徒左長史)孔澄之注十卷(字仲淵會稽人/宋新安太守)虞遐注¶
十卷(會稽人齊/貟外郎)王弼釋疑三卷欒肈釋疑十¶
卷徐邈音一卷¶
　　　　　右論語皇&KR0754;撰義䟽行於世¶
老子者姓李名耳(河上公云/名重耳)字伯陽陳國苦縣¶
厲郷人也(史記云字聃又云曲/里人一云陳國相人)生而皓首(劉向列仙傳/云受學於容)¶
<pb:KR1g0003_SBCK_001-31b>¶
(成生於/殷時)爲周柱下史(史記云爲周守藏史或言是老萊/子蓋百六十餘歳或言二百餘歳)¶
(衆家皆云先爲柱下史轉爲守藏史葛洪云文王時爲主藏/史武王時爲柱下/史或云老子在黃帝時爲廣成子一云)¶
(爲天老在堯時爲務光子在/殷時爲彭祖在周爲柱下史)覩周之衰乃西出關¶
(周敬/王時)爲關令尹喜&KR0003;道德二篇尚虚無無爲¶
(劉向云西過流/沙莫知所終)班固云道家者淸虚以自守卑¶
弱以自持此人君南面之術也漢文帝竇皇¶
后好黃老言有河上公者居河之湄結草爲¶
菴以老子敎授文帝徴之不至自詣河上責之¶
河上公乃踊身空中文帝改容謝之於是¶
作老子章句四篇以授文帝言治身治國之¶
要其後談論者莫不宗尚&KR0007;言唯王輔嗣妙¶
<pb:KR1g0003_SBCK_001-32a>¶
得虚無之旨今依王本博采衆家以明同異¶
河上公章句四卷(不詳/名氏)毋丘望之章句二卷(字/仲)¶
(都京兆人漢/長陵三老)嚴遵注二卷(字君平蜀都人漢徴士/又作老子指歸十四卷)虞¶
翻注二卷王弼注二卷(又作老子/指略一卷)鍾會注二卷¶
羊祜解釋四卷(字叔子泰山平陽人/晉太傅鉅平成侯)范望州注訓¶
二卷(字叔文會稽/人吳尚書郎)王尚述二卷(字君曽琅邪人東晉/江州刺史封杜忠侯)¶
程韶集解二卷(鉅鹿人東晉/郎中關内侯)邯鄲氏注二卷(不/詳)¶
(何/人)常氏注二卷(不詳/何人)盈氏注二卷孟子注二¶
卷(或云孟康康字公休安平廣/宗人魏中書監廣陵亭侯)巨生内解二卷¶
(不詳/何人)&KR0061;眞注二卷(字彦仁陳郡人東晉/西中郎將豫州刺史)張嗣注¶
二卷張憑注二卷孫登集注二卷(字仲山太/原中都人)¶
<pb:KR1g0003_SBCK_001-32b>¶
(東晉尚/書郎)蜀才注二卷釋慧琳注二卷釋慧¶
注二卷(陳留人本姓/范宋世沙門)王&KR0007;載注二卷顧懽堂誥¶
四卷(一作老/子義䟽)節解二卷(不詳作者或云老子/所作一云河上公作)劉遺¶
民&KR0007;譜一卷(字遺民彭城人/東晉柴桑令)想余注二卷(不詳何/人一云)¶
(張魯或云劉表魯字公旗沛/國豐人漢鎭南將軍關内侯)戴逵音一卷(字安道譙國/人東晉散&KR0016;)¶
(常侍太子中/庶子徴不就)¶
　　　　　右老子近代有梁武帝父子及周¶
　　　　　弘正講䟽北學有杜弼注世頗行之¶
莊子者姓莊名周(太史公云/字子休)梁國蒙縣人也六¶
國時爲梁漆園吏與魏惠王齊宣王楚威王¶
同時(李頤云與齊/愍王同時)齊楚嘗聘以爲相不應時人¶
<pb:KR1g0003_SBCK_001-33a>¶
皆尚遊&KR0003;莊生獨髙尚其事優遊自得依老¶
氏之旨著書十餘萬言以逍遥自然無爲齊¶
物而巳大抵皆寓言歸之於理不可案文責¶
也然莊生宏才命世辭趣華深正言若反故¶
莫能暢其弘致後人増足漸失其眞故郭子¶
&KR0007;云一曲之才妄竄竒&KR0003;若閼弈意脩之首¶
危言游鳬子胥之篇凡諸巧雜十分有三漢¶
書藝文志莊子五十二篇即司馬彪孟氏所¶
注是也言多詭誕或似山海經或類占夢書¶
故注者以意去取其内篇衆家竝同自餘或¶
有外而無雜唯子&KR0007;所注特會莊生之旨故¶
<pb:KR1g0003_SBCK_001-33b>¶
爲世所貴徐仙民李&KR0042;範作音皆依郭本¶
以郭爲主¶
崔譔注十卷二十七篇(淸河人晉議郎内/篇七外篇二十)向秀¶
注二十卷二十六篇(一作二十七篇一作二十/八篇亦無雜篇爲音三卷)司¶
馬彪注二十一卷五十二篇(字紹統河内人晉祕/書監内篇七外篇二)¶
(十八雜篇十四解/&KR0003;三爲音三卷)郭象注三十三卷三十三篇(字/子)¶
(&KR0007;河内人晉太傅主簿内篇七/外篇十五雜篇十一爲音三卷)李頤集解三十卷三¶
十篇(字景眞潁川/襄城人晉丞相參/軍/自号&KR0007;道子一作三十五篇爲音一卷)孟氏注十¶
八卷五十二篇(不詳/何人)王叔之義䟽三卷(字穆■/琅邪人)¶
(宋處士/亦作注)李軌音一卷徐邈音三卷¶
　　　　　右莊子¶
<pb:KR1g0003_SBCK_001-34a>¶
爾雅者所以訓釋五經辯章同異實九流之¶
通路百氏之指南多識鳥獸草木之名博覽¶
而不惑者也爾近也雅正也言可近而取正也¶
釋詁一篇蓋周公所作釋言以下或言仲尼¶
所増子夏所足叔孫通所益梁文所補張¶
楫論之詳矣前漢終軍始受豹鼠之賜自玆¶
迄今斯文盛矣先儒多爲億必之&KR0003;乖蓋闕之¶
義唯郭景純洽聞強識詳悉古今作爾雅注爲¶
世所重今依郭本爲正¶
犍爲文學注三卷(一云犍爲郡文學卒史臣舎/人漢武帝時待詔闕中卷)劉¶
歆注三卷(與李巡注正/同疑非歆注)樊光注六卷(京兆人後漢中/散大夫沈旋疑)¶
<pb:KR1g0003_SBCK_001-34b>¶
(非光/注)李巡注三卷(汝南人後/漢中黃門)孫炎注三卷(音一/卷)郭¶
璞注三卷(字景純河東人東晉&KR0042;農太/守著作郎音一卷圖賛二卷)¶
　　　　右爾雅梁有沈旋(約之/子)集衆家之¶
　　　　注陳博士施乾國子祭酒謝嶠舎¶
　　　　　人顧野王竝撰音旣是名家今亦¶
　　　　　采之附於先儒之末¶
　　　　目録¶
　　經典釋文卷第一(序録)¶
　　經典釋文卷第二(周易音義)¶
　　經典釋文卷第三(古文尚書音義上/起第一盡第五)¶
　　經典釋文卷第四(古文尚書音義下/起第六盡第十三)¶
<pb:KR1g0003_SBCK_001-35a>¶
　　　經典釋文卷第五(毛詩音義上起/第一盡第六)¶
　　　經典釋文卷第六(毛詩音義中起/第七盡第十五)¶
　　　經典釋文卷第七(毛詩音義下起第/十六盡第二十)¶
　　　經典釋文卷第八(周禮音義上起/天官盡春官丅)¶
　　　經典釋文卷第九(周禮音義下起夏/官盡考工記下)¶
　　　經典釋文卷第十(儀禮音義)¶
　　　　　右上帙十卷¶
　　　經典釋文卷第十一(禮記音義之一/起第一盡第五)¶
　　　經典釋文卷第十二(禮記音義之二/起第六盡第十)¶
　　　經典釋文卷第十三(禮記音義之三起/第十一盡第十五)¶
　　　經典釋文卷第十四(禮記音義之四起/第十六盡第二十)¶
<pb:KR1g0003_SBCK_001-35b>¶
　　　經典釋文卷第十五(春秋左氏音義之/一起第一盡第五)¶
　　　經典釋文卷第十六(春秋左氏音義之/二起第六盡第十)¶
　　　經典釋文卷第十七(春秋左氏音義之三/起第十一盡第十五)¶
　　　經典釋文卷第十八(春秋左氏音義之四/起第十六盡第二十)¶
　　　經典釋文卷第十九(春秋左氏音義之五起/第二十一盡第二十五)¶
　　　經典釋文卷第二十(春秋左氏音義之六起/第二十六盡第三十)¶
　　　　　右中帙十卷¶
　　　經典釋文卷第二十一(春秋公羊音義)¶
　　　經典釋文卷第二十二(春秋榖梁音義)¶
　　　經典釋文卷第二十三(孝經音義)¶
　　　經典釋文卷第二十四(論語音義)¶
<pb:KR1g0003_SBCK_001-36a>¶
　　經典釋文卷第二十五(老子音義)¶
　　經典釋文卷第二十六(莊子音義/上内篇七)¶
　　經典釋文卷第二十七(莊子音義中/外篇十五)¶
　　經典釋文卷第二十八(莊子音義下/雜篇十五)¶
　　經典釋文卷第二十九(爾雅音義上/上中二卷)¶
　　經典釋文卷第三十(爾雅音義下/下卷)¶
　　　　　右下帙十卷¶
經典釋文卷第一¶
(經九千九百九十二字/注六千一百二十九字)¶
　　　　　　　　　後學　成德　挍訂¶
